#### A vita fogalma

Az érvek ütköztetése. Célja a vitapartnerétől eltérő vélemény igazolása, a partner meggyőzése. A vitának van témája, és legalább két résztvevője eltérő állásponttal. A vita az érvelés több társadalomtudományi ágazat fontos eszköze (és témája), pl. politika, retorika, filozófia, etika, jog, kommunikációelmélet, logika, pszichológia, stb.

**A vitának vannak erkölcsi szabályai, ezt nevezzük vitakultúrának.**

**A vita célja:**

- tanulás
- a közös belátás elérése
- az igazság közelítése
- eszmecsere
- véleményünk megvédése
- a másik fél meggyőzése
- érveinek cáfolása

**A vita témája** tulajdonképpen bármi lehet. Egy nyilvános vitában általában valamilyen aktuális jelenség, **időszerű, közérdekű kérdés**

#### A kulturált vita kritériumai

A jó vitában a szembenálló feleknek nem az a céljuk, hogy legyűrjék a másikat, hanem, hogy együtt, közös belátással közelebb jussanak az igazsághoz. **A vita sohasem személyekről szól, hanem eszmékről, véleményekről (nem szabad személyeskedni)**

- becsületesség, őszinteség, beismerés képessége — ha saját érvelésünk gyenge
- udvariasság
- figyelem, türelem: (igyekezni megérteni az ellenkező vélemény érveit)
- higgadtság
- megfontoltság
- körültekintés
- a másik álláspontjának megismerése, gondolatmenetének követése, érveinek megértése, helyzetének átélése
    - de attól még ne adjuk fel a saját álláspontunkat
- **nem szabad személyeskedni**
- jól felépített, logikus érvrendszer
    - jó érvek és bizonyítás
- a másik gyengepontjainak felismerése

A jó vitatkozó tehát **türelmes** (igyekszik megérteni az ellenkező vélemény érveit), **udvarias**, **higgadt**, végighallgatja a másikat, és rendelkezik **kritikai gondolkodás** készségével (a gondolatok és érvek felismerését, megfogalmazását és igazolását jelenti). Ez segít abban, hogy kövesd vitapartnered gondolatmenetét, megértsd érveit, és felismerd, hol vannak a gyengepontjai.  

**Felkészülés a vitára:**
- Érvek gyűjtése mindkét oldal/álláspont mellett. 
- Az anyaggyűjtés, kutatómunka forrásai: 
	- saját forrás (ötletek)
	- külső forrás
- Az anyag elrendezése, lényegkiemelés, osztályozás (erős és gyenge érvek)
- Szerkesztés: az érvek hatásos megnyilatkozássá, beszéddé formálása.

[Forrás](https://erettsegitetelek.com/2021/01/a-kulturalt-vitatkozas-kriteriumai-vita-ertelmezese/)
