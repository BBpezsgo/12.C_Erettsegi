- A nyelvművelés célja a helyes és választékos nyelvhasználat elősegítése, a nyelvhelyességi hibák elkerülése.
- A nyelvművelő mozgalom egyidős a nyelvújítással: a Magyar Nyelvőr című nyelvművelő folyóirat 1872 óta jelenik meg.
- A korábban főleg rádiós és televíziós nyelvművelő műsorok (Álljunk meg egy szóra!, Beszélni nehéz) népszerűsítették a nyelvművelés ügyét, olyan nyelvészek közreműködésével, mint Grétsy László, Balázs Zoltán és mások.
- A nyelvészek között létezik egy kisebbségi álláspont, amelyik feleslegesnek tartja a nyelvművelést: szerintük a nyelv spontán fejlődésébe nem kell beavatkozni, csak az állapítható meg, hogy például melyik nyelvváltozatot, szóalakot milyen gyakran és milyen szituációban használják, mely szóalakok mentek ki a divatból, stb. Ezt a véleményt osztja például Kálmán László és Nádasdy Ádámé.
- A nyelvművelés legfőbb forrása az oktatás. Egyéb források a már említett nyelvművelő műsorok a rádióban és televízióban, a ma már interneten is fellelhető Magyar Nyelvőr című folyóirat, illetve az olyan rendezvények mint A magyar nyelv hete.

#### A nyelvművelők csoportjai:

- naiv nyelvművelők: bárki, aki fontosnak érzi, hogy a nyelv megfelelően legyen használva
- szakértő nyelvművelők: tudományos alapokon nyugvó szakértők törekvései (pl: nyelvészek)

#### A nyelvhelyességi hibák leggyakoribb típusai:

- A toldalékok hibás használata (mivel a magyar toldalékoló nyelv):
	-  Ebbe a kérdésbe nincs igaza — a ba/be (hová), és a ban/ben (hol) helyhatározórag összekeverése.
- Az igekötők felesleges, vagy téves alkalmazása, mivel az igekötők konkrét jelentésváltozással járnak:
	- Bevállalja, kihangsúlyozza, átbeszéli (vállalja / felvállalja, hangsúlyozza, megbeszéli — átbeszéli, legfeljebb idővel kapcsolatban, pl. átbeszélik az éjszakát.
-  Hasonló alakú szavak összekeverése: helység / helyiség, egyelőre / egyenlőre, adaptál /adoptál, gondatlan / gondtalan, stb.
- Névutók hibái: Miatt (okhatározó) helyett végett: Betegség végett zárva (Nyilván nem azért zárt be, hogy megbetegedjen..)
- Töltelék szavak használata: hát, izé, stb.
- Vulgáris szavak használata
- Túl sok szleng használata
- -suk/-süke pl: látjuk helyett lássuk.
- -nák (nákolás): E/1 formában -nék helyett -nák, pl.: Szívesen táncolnák veled. (táncolnék helyett)
- Az alany és állítmány egyeztetésének eltévesztése: Gáborék eljutott a teljesítőképessége határáig.

[Forrás](https://erettsegi.com/tetelek/nyelvtan/a-nyelvmuveles-vazlat/)
