- A nyelvtudomány jelekkel foglalkozó területe a **szemiotika**.
- A **jel** mindig valamilyen érzékszerveinkkel felfogható (látható, hallható, tapintható) jelenség, amely egy másik, önmagán túli jelenségre utal. Jellé valami csak akkor válhat, ha a közösség minden tagja elfogadja; a jelek sohasem elszigetelt egyes elemek, hanem egy rendszer tagjai.
- **A jel felépítése**: egy **jelölő**ből (ezt érzékeljük) és egy **jelölt**ből (amire gondolunk, amit a jelölő kifejez); a jel tehát egy érzékelhető jelenség (jeltest) és egy mögötte álló jelentés kapcsolata. Ahogy például a közlekedési tábla külső megjelenése a jelölő, jelentése behajtani tilos.
- **A jelölt és jelölő kapcsolata alapján** különböző csoportokat állíthatunk fel:

- IKON – a jelölő és a jelölt közt hasonlóság van
	Pl. a közlekedési lámpa lépő alakja jelzi, hogy indulhatunk

- INDEX – a jelölő utal a jelöltre
	Pl. a közlekedésben a nyíl mutatja a kötelező haladási irányt

- SZIMBÓLUM – a jelölő és a jelölt kapcsolata társadalmi megállapodáson alapul
	Pl. a piros lámpa megállásra késztet
- A jelek **eredetüket tekintve** lehetnek
- TERMÉSZETESEK – pl. füst – a tűz jele
- MESTERSÉGESEK – pl. nyelvi jelek (egy szó vagy mondat például)
## **A nyelvi jel**

A nyelv társadalmi jelenség, egy közösség alkotása, olyan társadalmilag elfogadott jel- és szabályrendszer, amely alapja az egyes emberi beszédtevékenységnek.

A nyelv mint jelrendszer elemek és szabályok együtteseként értelmezhető. Az elemek és szabályok szintekbe rendeződnek, minden szint csak az alatta lévő szint elemeiből építkezhet (hierarchikusan építkező rendszer).

A nyelvi szintek:
- Hangok / fonémák
- Szóelemek / morfémák
- Szavak / lexémák
- Szószerkezetek / szintagmák
- Mondatok

[Forrás](https://erettsegitetelek.com/2021/01/a-nyelv-mint-jelrendszer/)
