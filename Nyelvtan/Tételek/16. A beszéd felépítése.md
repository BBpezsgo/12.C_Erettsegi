#### A szövegszerkesztés menete:

1. Az első lépések: Témaválasztás, cím adása a témának, és a kommunikációs céloknak megfelelő szövegtípus kiválasztása.  
	A beszéd kommunikációs körülményei: kinek, milyen céllal, milyen helyzetben adjuk elő a szöveget (pl. ünnepi beszéd, nyilvános vitához való hozzászólás, búcsúztató beszéd stb.)  
	Anyaggyűjtés előtt: elővázlat írása (céltudatosabb gyűjtés érdekében).

2. Anyaggyűjtés: A beszédhez szükséges adtok, tények, gondolatok gyűjtése.
	Forrásai: mások tapasztalatai, ismeretei –  könyvből, filmből, internetről, személyes beszélgetésből; saját ismereteink, tapasztalataink hitelesebbé teszik beszédünket. (megfigyelések, kísérletek, kapcsolatok, utazások, olvasmányok) -> következtetések levonása, egyéni ötletek.
 
 3. Az elrendezés:
	Az anyag elrendezésekor alakul ki a beszéd váza. Csoportosítjuk az összegyűjtött ismereteket, tényeket, adatokat. Kiválasztjuk a fontosabb gondolatokat, ezek a tételmondatok. Ezek köré rendezzük a kevésbé fontos gondolatokat, ezekből épül fel a vázlat, amiben szerepelhetnek kulcsszavak, fontosabb nevek, adatok is.

	A befogadást és megértést segítik a következő elvek:
	- Egység elve: a szöveg tárgyára vonatkozzon mindaz, amit mondunk vagy írunk.
	- Haladás és folyamatosság elve: minden mondat tovább vigye a téma kifejtését, vagy új nézőpontból mutassa be azt.
	- A mondanivaló logikus elrendezésének elve: nem elég összekapcsolni a szövegrészeket, logikus sorrendbe kell állítani őket.
	- A mondanivaló arányos elrendezésének elve: a szövegrészek terjedelmét, az egyes részek kifejtettségét a szöveg egészéhez, a kommunikáció céljához igazítsuk. Nagyobb teret és időt kapjanak a fontosabb részek.
	- A fokozatosság elve: az összegyűjtött anyag elrendezésekor mérlegelnünk kell: mi a fontos, és mi kevésbé fontos a szöveg egészének a szempontjából. Meggyőző beszédben a fontosabb részeket a szöveg élére vagy végére kell tenni. (A szövegünk a teljesség és a befejezettség érzését keltse.)

**4. A szöveg kidolgozása:**

- Megfogalmazzuk a végleges mondatokat, csiszoljuk, színezzük a szöveget.
- Kiválasztjuk a legalkalmasabb stíluseszközöket.
- Ügyelünk a nyelvhelyességre, helyesírásra.
- Előadásmód megtervezése (nem nyelvi eszközök alkalmazása).

**5. Az emlékezetbe vésés és az előadás:**

- A lényeges érveket, néhány idézetet, hatásos beszédfordulatokat, akár az egész szöveget érdemes megtanulnunk, majd próbabeszédet tartanunk (önellenőrzés + csökkenti a lámpalázat).
- Törekedjünk a spontánnak tűnő, természetes, szabad beszédre.
- A felolvasás a legkevésbé alkalmas forma nyilvános előadásra.

[Forrás](https://erettsegitetelek.com/2021/01/a-beszed-felepitese-a-szovegszerkesztes-lepesei-az-anyaggyujtestol-a-megszolalasig/)
