
# A szintagma jelentése

Szintagmának nevezzük a legalább két alapszófajú szóalakból álló nyelvtani szókapcsolatot.
A két vagy több szó közt lehet logikai összeköttetés, ezt mellérendelő szintagmának nevezzük, ilyenkor a kapcsolat tagjaival nem tudunk egymásra kérdezni.
Lehet szintaktikai (nyelvtani) irányítás is a szavak közt, ekkor beszélünk alárendelő szintagmáról.

# Típusok

### Alárendelő

- alaptagból és bővítményből áll
- az alaptag szófaja határozza meg, hogy milyen bővítménye lehet

##### Fajtái

- **tárgyas**
	A tárgyas szószerkezetekben a tárgy kifejezőeszköze a **-t tárgyrag** (verset mond), de előfordul a mondatban **ragtalan tárgy** is (kiadták a versem; engem keresnek; röstellem magam). A **főnévi igenévvel kifejezett tárgy mindig ragtalan** (szeretek olvasni). Megkülönböztetünk **határozott** (érti a szót) és **határozatlan tárgyat** (nem ért egy szót).
- **határozós**
	A határozó jellemző kifejezőeszköze a határozóragos vagy névutós névszó (figyelmesen néz; barátjával együtt hallgat), a határozószó (hanyatt fekszik) és az igenév (gondolkodva hallgat). A határozók a mondatban jellemzően igét, illetve melléknevet, számnevet bővítenek.

| A határozó típusai  | Alaptag + bővítmény                                                | Kérdései                    |
| ------------------- | ------------------------------------------------------------------ | --------------------------- |
| Helyhatározó        | kiemel a **szóból**;<br>keres a **szóban**;<br>beír a **mondatba** | Honnnan? Hol? Hová?:        |
| Időhatározó         | **tegnap óta** keres;<br>**most** szól;<br>**estig** vár           | Mettől? Mikor? Meddig?      |
| Számhatározó        | **gyakran** szól;<br>**kétszer** mondom                            | Hányszor?                   |
| Módhatározó         | **félvállról** beszél;<br>**szépen** szól                          | Hogyan? Miképpen?           |
| Eszközhatározó      | meggyőz **szóval**;<br>**szavak által** üzen                       | Mivel? Ki által?            |
| Okhatározó          | **beszéde miatt** dicsérik;<br>a **hallgatásért** okolják          | Miért? Mi miatt?            |
| Célhatározó         | a **sikerért** dolgozik;<br>**segítség végett** keresi             | Miért? Mi végett?           |
| Fok-mérték határozó | **alig** szól;<br>**nagyon** harsány                               | Mennyire?                   |
| Tekintethatározó    | **szóban** üres;<br>**játékban** bátortalan                        | Milyen tekintetben?         |
| Állapothatározó     | **boldogan** szól;<br>**fekve** olvas                              | Hogyan? Milyen állapotban?  |
| Eredethatározó      | **szóból** épít;<br>**betűből** kirak                              | Miből? Kiből?               |
| Eredményhatározó    | **szűkre** szab;<br>**szóvá** alakít                               | Mivé? Milyenné? Kivé?       |
| Társhatározó        | **barátjával együtt** olvas;<br>a **kutyával** beszélget           | Kivel együtt? Mivel együtt? |
| Hasonlító határozó  | szebb a **szónál**;<br>csengőbb a **hangnál**                      | Minél? Kinél?               |
| Részeshatározó      | ír a **barátjának**; a **szónak** van (ereje)                      | Minek? Kinek?               |
| Állandó határozó    | hisz a **szóban**;<br>hűséges a **barátjához**                     | -                           |
- **jelzős**
	A jelzők közül a **minőség- és a mennyiségjelzőnek** nincs alaki jelölője (okos beszéd, kevés szó). A birtokos jelzőt a birtokoson a birtokos jelző ragja, valamint a birtokszón a birtokos személyjel jelöli (a szónoknak a mozdulatai). A minőségjelző egyik változatát, a mutató névmással kifejezett kijelölő jelzőt és az értelmező jelzőt egyeztetjük a jelzett szóval (ezt a szót; a szavakról, az elhangzottakról). A jelzők a mondatban jellemzően főnevet bővítenek. 

| A jelző típusa  | Alaptag + bővítmény                                                                          | Kérdései                 |
| --------------- | -------------------------------------------------------------------------------------------- | ------------------------ |
| Minőségjelző    | **cifra** beszéd;<br>**mézes-mázos** beszéd;<br>**ezt** a beszédet                           | Milyen? Mekkora? Melyik? |
| Mennyiségjelző  | **sok** beszéd;<br>**három** betű                                                            | Hány? Mennyi?            |
| Birtokos jelző  | **a hang(nak a)** kiejtése;<br>**a betű(nek a)** leírása                                     | Kinek a … ? Minek a … ?  |
| Értelmező jelző | kérdés, a **hízelgő**;<br>kérdést, **sokat**;<br>a kérdés, **Ilié**;<br>Cicero, a **szónok** | -                        |
### Mellérendelő

|                  | Tagok viszonya                                                                                                                                 | Jellemző kötőszavai                                                                                                                                                         | Jele                | Példa                                                    |
| ---------------- | ---------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------- | ------------------- | -------------------------------------------------------- |
| **Kapcsolatos**  | A szintagma tagjai közötti kapcsolat egyszerű.<br>Külön szerepet is kaphat, például ilyen lehet a fokozás (pl: szükséges, sőt elengedhetetlen) | és / s;<br>meg;<br>is;<br>sem;<br>nemcsak …;<br>hanem … is;<br>is …;<br>sem …, sem;<br>mind … mind;<br>hol …, hol;<br>egyrészt …, másrészt …;<br>részint …, részint;<br>sőt | —                   | nagy és okos;<br>Feri is, én is;<br>se íze, se bűze      |
| **Ellentétes**   | A szintagma tagjai közt ellentét van.                                                                                                          | azonban;<br>ellenben;<br>viszont;<br>pedig;<br>nem …;<br>hanem;<br>csak;<br>ellenkezőleg;<br>de;<br>ámde                                                                    | <—>                 | gyors, de drága;<br>nem mondja, hanem teszi              |
| **Választó**     | A szintagma tagjai közti választást fejez ki.                                                                                                  | vagy;<br>vagy …, vagy;<br>akár …, akár;                                                                                                                                     | ??????????????????? | ma vagy holnap;<br>akár így, akár úgy                    |
| **Magyarázó**    | A szintagma tagjainak jelentése között ok-okozati kapcsolat van.                                                                               | hiszen;<br>ugyanis;<br>tudniillik;<br>azaz;<br>mivel;<br>mert                                                                                                               | <—                  | kedves, mivel segítőkész;<br>nem használt, tehát újszerű |
| **Következtető** | A szintagma tagjainak jelentése között ok-okozati kapcsolat van.<br>A második tag helyreigazítja, kifejti az első tag jelentését               | tehát;<br>így;<br>ezért;<br>ennélfogva                                                                                                                                      | —>                  | szórakoztató, mert humoros;<br>elesett, ezért sír        |

### Hozzárendelő

- Ez nem kell

> [!CHECK] Source: Kitti

A szószerkezet (szókapcsolat vagy szintagma) két önálló szó szoros nyelvtani kapcsolata.

Példa: “KI VISZI ÁT FOGÁBAN TARTVA A SZERELMET A TÚLSÓ PARTRA?”

A fenti mondat több szintagmát tartalmaz: _fogában tartva / túlsó partra,/ viszi át a szerelmet, / ki viszi át._ A szintagmák tartják össze a mondatot, ezek hálózatát a mondatokról készült ágrajzon láthatjuk:

![[A szószerkezet fogalma, a szintagmák típusai, szerepük a mondat felépítésében, mondatbeli viszonyaik.png]]

# A szintagmák fajtái

### Mellérendelő

A mellérendelő szókapcsolat esetében a két tag egyenrangú, azonos szófajú és azonos mondatrészi szerepet tölt be.

Példa:
KI BECÉZ FALBAN MEGEREDT **HAJAKAT**, **VERŐEREKET**? – a mondat két tárgya mellérendelő viszonyban van egymással.

### Alárendelő

Az alárendelő szókapcsolatban az egyik tagról rá tudunk kérdezni a másikra.
A kérdőszó alapján tudjuk eldönteni az alárendelő szóösszetétel fajtáját, az alárendelt tag mondatbeli szerepét.

Példa:
- DÚLT HITEKNEK (milyen hiteknek? - minőségjelzői alárendelés)
- IMÁD TÜCSÖKHEGEDŰT (mit imád? - tárgyi alárendelés)
- FESZÜL FÖL A SZIVÁRVÁNYRA (hova feszül föl? - helyhatározói alárendelés)
- ÁLLÍT KÁROMKODÁSBÓL (miből állít? - eredethatározói alárendelés)

Amilyen mondatrész létezik, olyan alárendelő szószerkezet is van, kivéve állítmányi, mert az minden esetben fő tag.

### (Hozzárendelő)

- nem kell

> [!HELP] Source: [irodalomora.hu](https://irodalomora.hu/a-szoszerkezetek-szerepe-a-mondatban/)
