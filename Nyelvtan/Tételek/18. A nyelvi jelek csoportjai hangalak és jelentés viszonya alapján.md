#### A nyelvi jelek alapvetően mesterséges szimbolikus jelek.

**SZÓ** = HANGALAK (**H**) + JELENTÉS (**J**)A nyelvi jel teste és jelentése közötti kapcsolat az emberek megegyezésén alapul. Ez alól kivételek a hangutánzó és hangulatfestő szavak, itt a hangzás tükrözi a szó jelentését. (pl. csörren, liheg, cikázik)

A szavak esetében a jel érzékszervekkel felfogható, teste a szó hangalakja, mely a valós vagy képzeletbeli valóság egy jelenségére utal, azt nevezi meg. (pl. épület, tündér, szurkál)

**A hangalak és a jelentés viszony alapján a következőképpen csoportosíthatunk:**

**1. EGYJELENTÉSŰ SZAVAK**A hangalak csak egyetlen jelöltre mutat, egyetlen jelentést idéz fel. Szakszavak, összetett szavak.  
Jelölés:  
Pl. ereszcsatorna, spárgatök, szú, szinonima

**2 . TÖBBJELENTÉSŰ SZAVAK (polinimiák)**Egy hangalak több, egymással valamilyen módon összefüggő jelöltre mutat, így több egymással összefüggő jelentés kapcsolódik hozzá. Metaforálisan egymással kapcsolatban állnak.  
Jelölés:

Pl. kormány, körte

**3 . AZONOS ALAKÚ SZAVAK (homonimák)**Egy hangalakhoz különböző jelentések kapcsolódnak úgy, hogy nincs köztük összefüggés. A toldalékos szavak véletlen egybeesései a nyelvtani homonimák. Szófaj is különbözik általában.  
Jelölés:

Pl. adó, ég, nyúl – szótőazonos  
verem – grammatikai homonímia, ragozott igealak

**4 . ROKON ÉRTELMŰ SZAVAK (szinonimák)**Különböző hangalakhoz hasonló jelentés tartozik. Vannak olyan rokon értelmű szavak, ahol a két hangalak ugyanannak a dolognak különböző elnevezése, és olyanok is, ahol a két rokon értelmű szó jelentése között fontos fokozati, szemléletbeli, hangulati különbség van.  
Jelölés:

Pl. eb-kutya (ugyanazt jelenti), fut-szalad-rohan (hasonló a jelentés)

**5 . HASONLÓ ALAKÚ SZAVAK (paronimiák)**Hasonló hangsorhoz eltérő jelentés társul. Problémát okozhatnak, mert összekeverhetők.  
Jelölés:

Pl. egyelőre-egyenlőre, helység-helyiség

**6. ELLENTÉTES JELENTÉSŰ SZAVAK (antonimiák)**A két szó jelentés alapján szembeállítható egymással.  
Jelölés:

Pl. nyer-veszít, apály-dagály

**7 . HANGUTÁNZÓ, HANGULATFESTŐ SZAVAK**Hangalakja felidézi a jelentés egy részét, motivált szavak.  
A hangsor különböző tulajdonságok, cselekvések hangulatát idézi.  
Jelölés →  
Pl. dübög, morrant, zizeg, csiripel

[Forrás](https://erettsegitetelek.com/2021/03/hangalak-es-jelentes-viszonya/)
