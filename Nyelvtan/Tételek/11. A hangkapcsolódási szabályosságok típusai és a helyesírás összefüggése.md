# Magánhangzók

1. A hangrend törvénye: a magas és a mély magánhangzók szavakbeli harmóniája
	- magas hangrendű szavak
	- mély hangrendű szavak
	- vegyes hangrendű szavak (a magas hangok közül csak i, e és é lehet bennük)
	Ez a törvény nem vonatkozik az idegen szavakra és az összetett szavakra!

2. Az illeszkedés törvénye: a hangrend törvényének érvényesülése a toldalékos alakokban
	(a toldalékok lehetnek: egyalakúak, pl. -kor: hatkor, hétkor kétalakúak, pl. -ban/-ben háromalakúak, pl. -hoz/-hez/-höz)

	- magas hangrendű szóhoz magas hangrendű toldalék járul
	- mély hangrendű szóhoz mély hangrendű toldalék
	- vegyes hangrendű szóhoz többnyire mély hangrendű toldalék (tányérból, Áginak)

		A három alakú toldalékok ajakmozgás szerint is igazodnak (ajakréses vagy ajakkerekítéses) pl. égen - földön

3. Hiátustörvény. Ha két magánhangzó között hiátus, vagyis hangűr támad, azt igyekezzük beszélőként megszüntetni. Olyan esetekben fordul ez elő, amikor a két egymást követő hang különböző hangrendű: tea, fiú (a műút vagy az alááll alakok hiába tartalmaznak egymás után következő magánhangzót, nem érvényesül bennük a hiátustörvény). A hiátus feloldására betoldódik egy mássalhangzó (hiátustöltő hang) a magánhangzók közé (teja, hijátus)

	Helyesírási problémák:
	- hiátusnak érzékelhetjük azt is, ami nem az, mert j hangot hallunk: pl. milyen - ilyenkor keletkezik a *mien alak.

# Mássalhangzók

1. Teljes hasonulás: az egyik mássalhangzó az ejtéskor teljesen megegyezik a másikkal

	a) írásban jelölt:  n é p p e l (nép+vel),  v e s s z ü k (vesz+jük), a b b ó l (az+ból)
	- az, ez z-je , pl. ahhoz, ennek
	- -val, -vel, -vá, -vé v-je, pl. lábbal, angyallá
	- a felszólító mód vagy a tárgyas ragozás -j hangja az s, sz, z, dz tövű igéknél, pl. játsszák, eddzetek, mossa
	
	b) írásban jelöletlen : i g a z s á g,   b á t y j a, anyja

	Helyesírási problémák:
	- figyelni kell arra, hogy mi a szótő - pl. minél… annál… az annál (=az+nál) mintájára jön létre a \*minnél, ami hiba, hiszen ott a mi a szótő, nem pedig a \*miz
	- különösen akkor nehéz a helyesírás, ha a hasonulás rövidüléssel jár együtt, pl. arccal, kulccsal - ilyen esetben a hasonulást írásban jelöljük ugyan, de a rövidülést nem, tehát gyakori a \*arcal, \*kulcsal hibás írásmód.

2. részleges hasonulás: a két egymás mellé kerülő mássalhangzó közül az egyik igazodik a másikhoz (a képzés egyetlen mozzanatában hasonlóvá válik)

	a) zöngésség szerint   k é p z e l e t,  a z t,   s z a v a k b a n
		( a képzést úgy könnyíti meg, hogy ily módon egymás mellé két zöngés vagy két zöngétlen hang kerül)
		pl: zöngétlen ajakhang; z: zöngés szájpadláshang → p a zöngétlenségét zöngésségre cseréli a zöngés z kedvéért, ez az igazodás, azaz részleges hasonulás
		→ zöngésedés: képzelet, szavakban, vasgyúró
		→ zöngétlenedés: azt, dobszó, foghúzás

	A kesztyű szóalak viszont becsapós. Aki helytelenül \*keztyűnek írja, valójában helyesen gondolkodik, hiszen a szóelemzés megmutatja, hogy a szótő a kéz. Sajnos ez történt: ez a zöngésség szerinti hasonulás az idők során egyszer csak írásban jelölt lett, azaz most már a “hibás” alak a helyes.

	b) a képzés helye szerint   a z o n b a n,   k ü l ö n b e n,   s z í n p a d
		(a képzést úgy könnyíti meg, hogy egymás mellé kerül pl. két ajakhang)
		n: foghang, nazális, b: ajakhang, zöngés
 		n a fogtól elfelé tart, ajakhanggá válik, azaz m lesz belőle, megváltoztatta a képzése helyét, ebben a tekintetben igazodott, részben hasonult.
	Írásban nem jelöljük. Tipikus helyesírási hiba lehet: különb írása (\*külömb). 

3. Összeolvadás: két különböző mássalhangzó helyett egy hosszú harmadikat ejtünk

	b a r á t s á g,  l á t j a,   p a d j a,   t a k a r í t s 

	Írásban nem jelöljük! 
	Nem ritka, hogy az írásban jelöletlen teljes hasonulást összeolvadásként értelmezik azokban az esetekben, amikor gy hangot hallunk. A hagyja szóalakot le szokták írni így is: \*haggya (ekkor jelölt teljes hasonulásként érzékelik), de így is: \*hadja (ekkor összeolvadásként kezelik, mintha a szótő had- lenne, nem pedig hagy-).

4. Rövidülés: Ha egy hosszú mássalhangzó előtt vagy után egy másik mássalhangzó áll, a hosszú mássalhangzót rövidnek ejtjük.

	j o b b r a,    o t t h o n,   á l l h a t a t o s,    m o n d d,    t ö b b r e

	Írásban nem jelöljük. Tipikus hiba: -d- tövű igék tárgyas ragozásának felszólító módja E/2-ben:
	küldd, mondd, áldd meg. Nem halljuk a mássalhangzó után következő szóvégi hosszú mássalhangzót, ami rövidül. A megoldás a szóelemzés: egy problémamentes esetből kiindulva nézd (=néz+d) levezethető, hogy küld+d vagy áld+d, nem pedig \*kül+d, \*ál+d.
	Tipikus a már említett arccal, kulccsal helytelen írásmódja is, ott a teljes hasonulással kombinálódik a rövidülés.
	Külön aktuális az érettségi hibás írásmódja (\*éretségi)...

5. Kiesés: három különböző mássalhangzó közül a középső (általában d vagy t ) kiesik

	m o n d t a,    m i n d n y á j a n,    r ö n t g e n
	Tipikus hiba a mondta hibás írásmódja (*monta)

6. Nyúlás: bizonyos esetekben két magánhangzó között álló mássalhangzó az ejtéskor megnyúlik  

	e g y i k,   e g y e t l e n,   u t á n a,   k i s e b b

	Gyakori hiba az egy különböző toldalékos alakjainak helytelen írásmódja. Egyetlen, egyesével, de a toldalékolásnál több érdekes helyzet adódhat: eggyé válik (egy+vé); nem mindenkié, csak egyé (egy+é) - a nyúlás miatt ugyanúgy ejtjük őket. 

| írásban jelölt                                                                                  | írásban jelöletlen                                                                                                            |
| ----------------------------------------------------------------------------------------------- | ----------------------------------------------------------------------------------------------------------------------------- |
| hangrend<br>illeszkedés<br><br>a teljes hasonulások közül:<br>- Írásban jelölt teljes hasonulás | hiátus<br><br>Írásban jelöletlen teljes hasonulás<br>a részleges hasonulások<br>összeolvadás<br>rövidülés<br>kiesés<br>nyúlás |

> [!HELP] Source: [gergelyi.webnode.page](https://gergelyi.webnode.page/news/a-hangkapcsolódási-szabályosságok-típusai-és-a-helyesírás-összefüggése/)
