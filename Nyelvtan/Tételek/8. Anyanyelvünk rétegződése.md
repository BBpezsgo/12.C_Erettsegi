# Nyelvünk rétegei

Nyelvünk egészét, azaz minden magyarul beszélő ember minden nyelvi megnyilatkozásának összes elemét nemzeti nyelvünk foglalja magába. A magyar nyelvterület a Kárpát-medencén belül húzódik. Az itt élő magyarok tájanként sokféle nyelvjárást beszélnek, de jól megértik egymást.

**A nemzeti nyelv**: történelmileg kialakult tartós emberi közösség közös nyelve (közös eredet, közös hagyományok). A nemzeti nyelv kialakulását szükségessé tették és előmozdították: a társadalmi-gazdasági változások (polgárosodás, nemzetté válás, szabadabb helyváltoztatás, városiasodás). Az egységes nemzeti nyelv — vidékenként, foglalkozási áganként stb. — bizonyos fokú eltéréseket is mutat: a nemzeti nyelv rétegeződik, különféle változatokban él. A nemzeti nyelv rétegeződése a nyelvet használó közösség tagolódásával függ össze (az emberek kisebb-nagyobb közösségeknek tagjai; eltérőek a szokásaik, normáik, más a nyelvhasználatuk is). A nyelvi rétegek (nyelvváltozatok) nem különülnek el mereven egymástól, hatnak egymásra, az egyes ember nyelvhasználatában pedig összefonódnak. Minden ember több nyelvváltozatot használ a kommunikáció
körülményeitől függően. (Az egyén válogat a nyelvi eszközökből a tudása, kora, ismeretei, érdeklődési köre alapján.)

A nyelvjárások és a köznyelv egymásra hatásának eredményeképpen jön létre a **regionális köznyelv**.

Egy nyelv **sztenderd nyelvváltozatának** nemcsak magától, természetes módon kialakult normája, hanem mesterségesen létrehozott, kodifikált (vagyis általános és helyesírási szótárakban, nyelvtanokban, nyelvhelyességi kézikönyvekben rögzített, törvényesített) normája is van. A sztenderd dialektust többnyire az írott szövegekben használják, a művelt anyanyelvi
beszélők beszélik, ezt tanítják az iskolákban és az adott nyelvet tanuló nem anyanyelvi beszélőknek is.

### A magyar sztenderd jellemzői

- nem épül valamely regionális változatra
- ötvöződéses jellegű
- az északkeleti-keleti területek nyelvváltozata és a protestantizmus hatása jelentős
- sokáig inkább írott volt (a reformkorig nem volt jellemző a beszélt változat — köznyelv)
- nem távolodott el a regionális nyelvváltozatoktól

### Normatív

##### Az irodalmi nyelv

- amelyet legnagyobb íróink, költőink, politikusaink alakítottak ki — a nemzeti nyelvünk legigényesebb, csiszolt, országszerte legegységesebb változata. Ma is merít a nyelvjárásokból és a csoportnyelvekből.

##### A köznyelv (normatív)

- a magyarul beszélők közös nyelve. A mai magyar nyelv legszélesebb rétege. A korábbi területi változatok egységesüléséből vált a nemzeti nyelv központi változatává és ezzel együtt követendő mintává, normává.
- oktatás, TV

##### Társalgási

- Az alacsonyabb szintű köznyelvet, a bizalmas társalgási stílust szlengnek nevezzük. Napjainkban szinte minden korosztály nyelvhasználatában megfigyelhető.

### Nyelvjárások

##### A nyelvi vízszintes (horizontális) tagozódása

A nyelv vízszintes tagozódása földrajzi tagozódás — nyelvjárások egy adott földrajzi területen élő társadalmi csoport sajátos nyelvhasználata; beszélt változat, nem írott (ugyanúgy írnak)

Területi, földrajzi tagolódás szerint nyelvjárásokat (dialektusokat) különböztetünk meg.

A nyelvjárásoknak csak a nyelvterület egy-egy részére jellemző sajátosságaik vannak. A magyar nyelvjárások a köznyelvtől különböznek: hangzókészletükben, szókincsükben (részben), nyelvtani rendszerükben (kis mértékben).

##### A nyelvi függőleges (vertikális) tagozódása

A nyelv függőleges tagozódása: társadalmi/szociológiai tagozódás szóhasználatban, szókincsben tér el; egy-egy társadalmi csoport sajátos nyelvhasználata

##### Társadalmi rétegzettség (életmód, foglalkozás stb.) szerint csoportnyelvekről beszélhetünk.

- szaknyelvek (főleg foglalkozások szerinti, írott és beszélt változatok)
- hobbinyelvek (sportágak nyelve, játékok nyelve stb.)
- életkori nyelvváltozatok (gyermeknyelv, diáknyelv, ifjúsági nyelv, katonai nyelv stb.)
- argó (tolvajnyelv, jassznyelv)

> [!HELP] Source: [erettsegi.com](https://erettsegi.com/tetelek/nyelvtan/nyelvunk-fobb-retegzodesei-fobb-nyelvvaltozatok/)
