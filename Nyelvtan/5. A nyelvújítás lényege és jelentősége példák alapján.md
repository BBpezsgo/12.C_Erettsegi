1. A nyelvújítás

A nyelvújítás a nyelvfejlesztés egyik fajtája, amelynek során tudatos és tömeges változtatásokat hajtanak végre egy nyelvben.
A nyelvújítás elsősorban nyelvművelők (írók, költők, nyelvészek) tevékenysége, célja a szókincs bővítése, az idegen szavak
helyettesítése, a stílusújítás és az egységes nyelv megteremtése. A nyelvújítás legfontosabb eszközei az egyszerűsítés és az új
szavak létrehozása.

Efféle nyelvújítás Nyugat-Európában már korábban lezajlott, s ezekre a felvilágosodás nyelvművelői mintaként is tekintettek
(Kazinczy például a német mintát követte).

Magyarországon a tényleges nyelvújító mozgalom mintegy száz esztendeig, Bessenyei György fellépésétől (az 1770-es
évektől) egészen a Magyar Nyelvőr megjelenéséig (1872) tartott.

Hazánkban a XVI. század közepéig a latin volt a beszéd és az írás nyelve, a magyar irodalmi nyelv egyházi szövegek
fordításában jelenik meg először. II. József kötelezővé tette a német nyelvhasználatot, így már két tényező is akadályozta a
magyar nyelv fejlődését.

Nyelvújításunk sajátos vonása, hogy szorosan kapcsolódik a politikához ( összekapcsolódott a nemzeti függetlenség, a
társadalmi felemelkedés és a magyar nyelv ügye), és kezdettől fogva a feudalizmus elleni harc egyik formája volt. Központi
kérdés lett a nyelv jogainak helyreállítása, államnyelvvé tétele, egyenjogúságának biztosítása a művelődésben és a közéletben
(csak az 1844-i országgyűlés emelte államnyelvvé a magyart).

2.1. A nyelvújítás politikai okai
A politikai okoknak és a francia felvilágosodás eszméinek köszönhetően megkezdődött a nyelvújítás mozgalma (1772-1867).
A harc a pozsonyi országgyűlésben — rendeletek formájában — folyt a magyar nyelvért. A mozgalmat Bessenyei György i
indította el, az 1772-ben írt Ágis tragédiájával. Magyarság című röpiratából , Minden nemzet a maga nyelvén lett tudós, de
idegenen sohasem!" A nyelvművelésben a legnagyobb szerep a szépirodalom művelőinek jutott. A kor vezéregyénisége, — .
Kazinczy Ferenc, széphalmi otthonát tette a mozgalom központjává. i
A nyelvújítás hatása a szó,- és kifejezéskészlet gyarapításában, megújításában mutatkozott meg. Közel 10.000 új szó született. .
ekkor a következő módokon:
1. szó szerint lefordították az idegen szavakat
2. tájnyelvi szavakat emeltek a köznyelvbe (hullám, betyár, róna)
3. régi szavakat újítottak fel (lomb, hős, dísz)
4. szóképzéssel (huzal, alakít, halászat)
5. elvonással (borús — ború, kapál — kapa)
6. szóösszetétellel (szemüveg, élethű, jármű)
7. szóösszerántással (híg--anyag — higany, levegőég — lég)
8. erőltetett szóalakokkal (tanonc, érme)

Amikor a nyelvújítási harcról esik szó, két táborról szokás beszélni:

I. a neológusokéről (akik az újítás hívei) és az

II. ortológusokéről (akik fenntartásokkal viseltetnek az újításokkal szemben)

A nyelvújítási harc vitái:

Az ypszilonháború (1805-1806) Verseghy Ferenc és Révai Miklós között Az Árkádia-per — bár nem a nyelvről szólt — a
nyelvújító csatározások közvetlen előzményének tekinthető. A nyelvújítási harc két leghíresebb műve a Mondolat (1813) és
Felelet a Mondolatra (1815).

2. A nyelvújítás szakaszai:

1.: Bessenyei fellépésével a magyar irodalom művelése, a nyugati irodalmakkal azonos szintre emelése nemzeti programmá
lett. Az írók figyelme szükségszerűen irányult a nyelv kérdéseire. (Baróti Szabó Dávid, Dugonics András, Bartzafalvi Szabó
Dávid)

2.: 1795: Debreceni Grammatika: az első teljes magyar nyelvtan, ortológus beállítottságú. (Verseghy Ferenc, Baróti Szabó
Dávid, Vályi András, Kultsár István, Csokonai V.M., Wándza Mihály, Folnesics Lajos) Sok jel mutat arra, hogy a neológia
előtérbe fog kerülni.

3.: Kazinczy tudatosan kirobbantotta azt a háborút, amelyben annak kellett eldőlnie, hogy a magyar nyelv fejlesztése a
nyelvőrzés vagy a nyelvújítás elvei alapján történjen.

1808: Magyar régiségek és ritkaságok: erősen támadta az ortológusokat (Kazinczy) 1813: Mondolat 1815: Felelet a
Mondolatra (Kölcsey, Szemere)

Az egy évtizedig tartó vitát Kazinczynak az Orthologus és Neologus; nálunk és más nemzeteknél c. tanulmánya zárta le: , Jól és
szépen az (ír, a ki tüzes orthologus, és tüzes neologus egyszer" smind, s egységességben és ellenkezésben van önmagával" Teleki
József: A magyar nyelvnek tökéletesítése új szavak és szóllásmódok által c. tanulmánya határozottan állást foglalt a neológia
mellett. Révai Miklós: Elaboratior grammatica hungarica

Kazinczy Ferenc, az első nagyhatású nyelvművelő Kazinczy Ferenc volt a nyelvújítás vezére. Szervező munkájával, kötetekre
rúgó levelezésével szellemi központtá tette a Zemplén megyei Bányácskát (amelynek ő maga adta a Széphalom elnevezést).

Kazinczyt politikai múltja (akkoriban szabadult ki a Martinovics-féle összeesküvés miatt a börtönből), írói és szervező, irányító
munkássága a neológusok vezérévé avatta. Kazinczy munkásságának kezdetén (a 18. század végén) fordítani kezdett, és
ennek során a stílusra és a nyelvre terelődött a figyelme. Fontosnak vélte, hogy idegen nyelvi minták alapján áttett szavakkal
és kifejezésekkel, fordulatokkal bővüljön a magyar nyelv készlete.

A 19. század első évtizedében azután nemcsak a neológia (a stílus-, és az először csak óvatos szóújítás), hanem az érte való
harc mellett is elkötelezte magát. Nyelvújító elméleti írásai közül kiemelkedik a két utolsó, 1819-ben írt összegző jellegű
tanulmány, az Antikritika és az Ortológus és neológus nálunk és más nemzeteknél, amelyek már sokban közelítették
egymáshoz a két szemben álló tábor véleményét. Kazinczy nemcsak elméleti művein, kritikáin, hatalmas levelezésén és
irodalmi alkotásain, fordításain keresztül hatott, hanem mint kiadó, szerkesztő, lektor is.

A nyelvújítás újabb hulláma a Bach-korszakban volt, a német nyelv erős hatásával szemben kellett felvenni a harcot. Az írók a
természettudományok és az orvostudomány nyelvének megmagyarítására törekedtek. 1872-ben jelent meg a , Magyar
nyelvőr" első száma Szarvas Gábor gondozásában.