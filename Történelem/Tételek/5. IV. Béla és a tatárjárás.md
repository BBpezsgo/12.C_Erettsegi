IV. Béla 1235-1270-ig uralkodott, az ifjú király élesen bírálta apja politikáját, a fogyatkozó királyi birtokok csökkentették a király tekintélyét, ezért az eladományozott birtokokat visszavette, illetve a királyi tanácsban is szimbolikus lépéseket hozott, a király jelenlétében a tanácsban nem ülhettek le.

Julianus barát első útja 1235-6, amikor hírt hozott a tatárokról, hogy közel vannak, és támadásra készülnek. A kunok a tatárok elől menekültek, akiket a király behívott az országba, és letelepítette őket, így harcosokat nyert. A kunokat az Alföldre telepítették be Kötöny kun vezér segítségével, akik nomád életmódot folytattak, illetve erőszakoskodtak az Alföldiekkel, és raboltak is.

A mongolok áttörtek a Vereckei-hágón Batu Kán vezetésével. Béla azonban népszerűtlen volt, nem támogatták, nem segítették, ennek ellenére a király igyekezett felkészülni a csatára. Kötönyt őrizetbe vették kémkedés gyanújával, majd amikor a tatárok betörtek az országba, lemészárolták a kun vezért, ezért a kunok kivonultak az országból, tehát a verség szinte garantált volt a magyarok számára. 

1241 április. 11. Muhi-csata, a magyarok a Sajó partjánál szekérvárat építettek, azonban a tatárok a folyón átkeltek, és a magyarok vereséget szenvedtek. IV. Béla az Osztrákokhoz megy, azonban zálogként 2 megyét kellett adományoznia, és Trau városában talál menedéket.

Tatárjárás következményei: óriási emberveszteség és anyagkár, becslések szerint 15-50%-os pusztulás, ami azonban nem egyenletes: magyarlakta részeken nagyobb arányú pusztulás. A népesség nagyon lecsökkent, amelyet betelepítésekkel egyensúlyoztak ki, a lakosság pótlására, telepítés: hospesek, észak: csehek, lengyelek, Erdély: románok, Alföld: Kunok, Jászok, a magyarság aránya kb. 80%-ra csökkent.

IV. Béla a tatárjárás után szakított korábbi politikájával, megbékélt a bárókkal, adományozott birtokokat, azonban kővárépítés a feltétele. A bárók megerősödtek, összefüggő birtokaik, illetve nagy befolyásuk volt. A zsidókat támogatta, letelepítette őket, és engedélyezte számukra a vallásgyakorlatot. Fia, V. István a kun fejedelem lányát vette el.