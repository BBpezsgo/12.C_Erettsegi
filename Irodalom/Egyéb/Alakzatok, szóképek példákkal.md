
**Alakzatok**:

- **Ismétlés**: Az ismétlés több alakzattípusra is jellemző. Legegyszerűbb formájában nyomatékosításra, erősítésre, az érzelmek intenzitásának jelölésére használjuk, de régi korok szövegeinek megidézésére is alkalmas. 

pl.: 
„miért az emlékek, miért a multak?  
miért a lámpák és miért a holdak?  
miért a végét nem lelő idő?”

- **Párhuzam**: A párhuzam két, egymással összefüggő gondolat hasonló szerkezetű megfogalmazását jelenti. 

pl.:
„Elhull a virág, eliramlik az élet”

- **Ellentét**: Az ellentét az értelmi vagy érzelmi nyomatékosítás erős hatású eszköze. 

pl.:
„**Vár** állott, most **kőhalom**,  
**Kedv** s **öröm** röpkedtek,  
**Halálhörgés, siralom  
**Zajlik már helyettek.”

- **Fokozás**:  Az ismétlés sajátos formája.  A rokon értelmű szavak, gondolatok egyre erősödő sorrendben követik egymást, mindig többet mondanak: suttog, beszél, hangoskodik, kiabál, üvölt. 

pl.:
S anyánkat, ezt az édes jó anyát, O Pistikám, **szeresd, tiszteld, imádd**!

- **Felsorolás**: A felsorolás nem rokon értelmű szavak azonos mondatrészi szerepben való alkalmazása tartalmi erősítés céljából

pl.:
„Adjon az Isten **szerencsét**, **szerelmet**, forró **kemencét**, üres vékámba **gabonát**, árva kezembe **parolát**"


- **Halmozás**: A halmozás hasonlít a felsorolásra, azonban az egymás után álló, eltérő hangalakú nyelvi egységek azonos jelentésmezőbe tartoznak, szinonimák. Például:

pl.:
„Tanulj dalt a zengő zivatartól,  
Mint **nyög, ordít, jajgat, sír** és **bömböl**”****

- **Túlzás:** A túlzást a témához való erős érzelmi viszonyulás mellett az a törekvés motiválja, hogy a hallgatóra gyakorolt hatás mélyebb, erősebb legyen.

pl.:
„Miért e lom? hogy mint juh a gyepen  
Legeljünk rajta? s léha tudománytól  
**Zabáltan elhenyéljük a napot?”**

- **Irónia:** Míg a gúny sértő, bántó, az **irónia** nem feltétlenül az; a családtagok, barátok, közeli ismerősök közötti viccelődés gyakran ironikus színezetű. Az irónia nem a valóságnak megfelelően nevez meg egy dolgot, tárgyat, személyt, tulajdonságot, eseményt stb., hanem olyasmit állít, aminek a szituáció ellentmond.

- Az ironikus megnyilatkozás a szavak szintjén elfogadja, helyesli azt, amit valójában helytelenít, rosszall. A hallgató a kontextus alapján, azon belül elsősorban a beszélő **nézőpontjának** figyelembevételével értelmezi a megnyilatkozást ironikusként, és nem szó szerint. Például:

pl.:
Képzeld, annyira borzalmas hangja volt az énekesnőnek! Olyan hamis volt, hogy szinte már fájt.  
**Ez volt életem legjobb koncertje.**

- **Gúny**: Túlzáson alapul a **gúny** is. Aki gúnyolódik, az egy tárgy, jelenség, személy stb. hibáit, ellenszenves vonásait a valóságostól eltérő súllyal, erősen felnagyítva, akár a képtelenségig eltúlozva mutatja be. Például:

pl.:
Annyi az eszed, mint egy hintalónak.

Szóképekről pedig találtam egy nagyon jó összefoglaló pdf-et, amely rövid, lényegre törő és van benne példa a megértés végett.
Link: http://users.atw.hu/turrtetelek/Nyelvtan/PDF/Sz%C3%B3k%C3%A9pek.pdf