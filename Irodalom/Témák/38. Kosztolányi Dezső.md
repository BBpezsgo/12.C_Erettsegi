## [[7. Kosztolányi Dezső - Édes Anna]]

- Kosztolányi Dezső 1885. március 29-én született **Szabadkán**
- Apja, **Kosztolányi Árpád**, gimnáziumi tanár, anyja, **Brenner Eulália**. (Unokatestvére Brenner József, írói álnevén Csáth Géza, orvos, pszichiáter, író)
- Hetedikes gimnazista, amikor első verse megjelenik nyomtatásban: a _Budapesti Napló_ avatja költővé 1901. október 26-án. A következő évben színdarabot ír Reviczky Gyuláról, ezt a verses játékát a rokon fiúk és leányok elő is adják a gimnázium tornacsarnokában, zártkörű ünnepélyen
- 1903–1904 – **Egyetemi hallgató Budapesten**. (Mint magyar-német szakos tanárjelölt Négyesy László stílusgyakorlatain barátságot köt két bölcsészethallgató-társával: Babits Mihállyal és Juhász Gyulával)
- 1905-től a **bécsi egyetem**en tanul itt ismerkedik meg **Freud tanai**val – pszichoanalízis, mélylélektan
- Nem fejezi be egyetemi tanulmányait. Belép a _Budapesti Napló_ szerkesztőségébe
- 1907. – első verses kötete: _Négy fal között_ (A kötetnek nincs nagyobb visszhangja)
- 1910. – **_A szegény kisgyermek panaszai_** (elismerés)
- 1913. – Feleségül veszi **Harmos Ilona** színésznőt. (Írói álneve: Görög Ilona) Fiuk: **Ádám**
- 1921. – Meghívják a _Pesti Hírlap_ belső munkatársai közé. _(Nehéz anyagi körülményei megjavulnak. Új lendülettel dolgozik)_
- 1929. – Lesújtó nyilatkozata Ady Endre költői értékéről. (A _Toll_ című folyóirat az Ady-kérdésben megszólaltatja az irodalom tekintélyeit, ezek hízelegve írnak az elhunyt költőről, ő merészen szembeszáll az Ady-fanatikusokkal)
- 1930. – A Kisfaludy-Társaság megválasztja tagjai közé
- 1931. – Vezető szerepet vállal az irodalmi közéletben, mint a _Magyar Pen Club_ elnöke, sokat fárad a magyar szellem külföldi érvényesüléséért
- 1933. – Halálos betegségének első nyomai. (Szájában daganat keletkezik, az orvosok nem boldogulnak gyógyításával, fájdalmas műtéteken megy át, még Stockholmba is kiutazik rádiumkezelésre. Ínyrákja egyre súlyosabb lesz)
- 1935 –  A visegrádi családi nyaralás során találkozik **Radákovich Máriá**val – szerelem, viszonyuk volt
- 1935. – **_Számadás_**; a kötet a magyar líra egyik csúcsteljesítménye. Megőrzi a költészet játékosságát, azaz visszatér a rímjátékokhoz, viszont megőrzi az élőbeszéd természetességét is
- 1936. – Halála november 3-án. (Szörnyű testi-lelki kínok után egy budai kórházban hal meg. Özvegy édesanyja és két testvére még él)