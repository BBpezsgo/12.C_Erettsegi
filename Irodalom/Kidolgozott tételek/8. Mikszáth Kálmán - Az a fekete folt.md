Mikszáth Kálmán Az a fekete folt című elbeszélése 1881-ben keletkezett és A tót atyafiak című kötetben jelent meg. A mű főszereplője Olej Tamás egy számadó juhász. A történet a Felvidéken, Tótföldön játszódik, távol a civilizációtól. A szabadságharc után játszódik, és az egész cselekmény körülbelül egy hét alatt zajlik le.

A címben a fekete szín előre utal a tragédiára. Úgy tűnt el az akol a föld színéről, hogy helyet csak egy fekete folt jelzi.

A bevezetést hosszan taglalja, így célját eléri, azaz késleltet és feszültséget kelt. Bemutatja Olej Tamást és a juhászok életét és a helyszínt. Hegyvidéken játszódik, távolról közelít a házra, így egy idillikus harmonikus környezetet mutat be, közben megjelenik Olej alakja. Olej juhász, aki a vidék urának tarja magát, büszke magára és a nyájára. Mikszáth kétféle szemszögből mutatja be Olejt. A külvilág, a falu, a "civilizáció" véleménye szerint. Belülről, Olej saját érzelmeit, gondolatait mutatja be. A természet tükrözik Olej érzéseit, a belsője ellentmondásban van a külvilág véleményével.

A bonyodalomban az események felgyorsulnak a herceg megjelenésekor. Átöltözetben (mint vadász) érkezik a herceg és szemet vet Anikára. Olej és Anika, valamint Matyi és Anika kapcsolatában bonyodalom alakul ki. Olej büszke és öntudatos, megveti a vadászt, de amikor rájön, hogy ő a herceg, bocsánatot kér. Olej szerint a herceg csak kihasználja Anikát.

A cselekmény ott kezd kibontakozni, hogy a "vadász" többször is meglátogatja Anikát. Olej egyre inkább félte a lányát. Olej Másnap otthon marad, megfenyegeti a herceget, szembeszáll vele. A herceg felajánlja az juhokat Anikáért cserébe. Így Olejnak két kincs között kell döntenie. Víziók, hallucinációk gyötrik (a kolompolásba "aklot cserélt becsületért" mondat visszhangzik), halott felesége hangját hallja. Olej döntése: nem adja lányát, de lelkiismerete tovább gyötri, most már azért, mert egyáltalán megfordult a fejében, hogy elfogadja a herceg ajánlatát.

A tetőpont: Olej bűntudatot érez ("eladta a lányát"), felgyújtja a brezinai aklot, így megszabadulhat bűnétől, tisztitótűz.

A megoldás: Olej lelke megtisztul, a balladákra jellemzően bűnbűnhődés motívum jelenik meg, saját lelkiismerete bünteti meg a főhőst. Nyitva marad a befejezés és  főszereplő sorsa is, az olvasóra van bízva a történet tovább gondolása.

Olej Tamás jelleme: A pénz soha nem érdekelte. Még a háborúba sem megy el a nyáj miatt. Munkáját igényesség jellemzi, törvénytisztelő. Látszólagos érzéketlensége mögött bonyolult, mély lélek rejtőzik.

Anika jelleme: Szegény, gyönyörű, 16 éves, ártatlan, naiv lány. A herceg csupán nagyúri szeretőnek akarja megszerezni (ez a tény az apa számára már az első perctől kezdve nyilvánvaló)

Talári herceg jelleme: Gazdag, gátlástalan főúr, csak a szeretőjének akarja a lányt. Erkölcstelen, pénzével és akaratosságával mindent elér. Megsérti a juhászok szokásait: arannyal fizet a pohár tejért, üdvözléskor nem emel kalapot, letegezi Olejt, juhásznak nevezi.

Matyi jelleme: fiatal, szerelmes juhászlegény, féltékeny, de tétlenül nézi, ahogy Anikát elveszik tőle.

A műben olyan szimbólumok jellennek meg, mint például a fekete folt, Olej felgyújtja az aklot, ami nem csak helyet hagy a természetben, hanem Olej becsületében, lelkében egy folt keletkezik. Idillikus természet, mint az Édenkert. Pénz, mint herceg fizet a tejért --> minden megvásárolható (az édeni állapot a vagyon megjelenésével széthullik).

Az előadásmódja a műnek közvetlen, élőszóbeli. Sok három ponttal befejezett mondtat van a szövegben. Tájnyelvi szavakat használ (pl.: halina, toklyó, jerke)

A mű lírai keretbe van foglalva, dallal kezdődik és dallal végződik. Anika jelleme tiszta, naiv. A főhős különc, elzárkózik a világtól, hallgatag, magányos figura. A környezetet hitelesen ábrázolja, és a korszaknak megfelelően ábrázolja a szituációt, helyet, tájat, ettől lesznek realista vonásai a műnek.