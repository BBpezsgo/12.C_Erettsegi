[Drive](https://docs.google.com/document/d/16K71BqOSxOpDTY19gs14w1DR5BI3mvUX/edit)

# Megjelenése

- **Kiadó**: Békés Megyei Jókai Színház (felelős kiadó: Seregi Zoltán)
           korábban: Békés Megyei Könyvtár, Tevan Kiadó
- **Kéthavonként** megjelenő irodalmi, művészeti és társadalomtudományi folyóirat.
- A lapot eredetileg a Tevan Kiadó vezetői, **Cs. Tóth János** és **Kántor Zsolt** hozták létre **1993-ban**
- 1997-ig rendszertelenül jelent meg 
	- ekkor kapcsolódott be a kiadásba a Békés Megyei Könyvtár
	- kibővült a szerkesztőség és ettől kezdve negyedévi rendszerességgel jelentkezik a folyóirat 
- egyre színvonalasabb, tartalmasabb számokkal hívta fel magára országszerte a figyelmet
- Az 1994/4. számtól a szerkesztőség is átköltözött a könyvtárba, jelenleg az Andrássy u. 1-3. szám alatt szerkesztik a lapot, kiadója a Jókai Színház

# Szerkesztőség

- jelenlegi szerkesztők:
	- jelenlegi főszerkesztő: **Elek Tibor** (1999-)
	- főszerkesztő-helyettes, online szerkesztő: **Farkas-Wellmann Éva**
	- szerkesztők: **Kiss László** (vers), **Szil Ágnes** (próza)
- további munkatársak jelenleg:
	- **Erdész Ádám** (társadalomtudomány)
	- **Kiss Ottó** (irodalom)
	- **Gyarmati Gabriella** (képzőművészet)
	- **Lovász Andrea** (Papírhajó)

A régi-új stáb nemcsak külsejében újította meg (Lonovics László képzőművész segítségével) a Bárkát, hanem finom belső, tartalmi, szerkezeti változtatásokat is végrehajtott, és megteremtette az évi hatszori megjelenés szellemi, anyagi és infrastrukturális hátterét is.

# Cím

- utalás Noé bárkájára, hiszen a folyóiratnak valamit át kell menteni az utókor számára
> „(…) Köztudott, hogy Noé minden állatfajtából kettőt legalább bevitt a túlélés hajójára. És egyébként is a bárkában való elhelyezés egy új aión (korszak) kezdete a világtörténelemben is. S a magyar irodalomtörténetben is, szerintünk egy új kor kezdete volt a Bárka feltűnése, vízre bocsátása. (…)”
> 	/ Kántor Zsolt /
- tudatos kánontörés a céljuk, irodalmi és művészeti vizeink keresztül-kasul hajózása  

# Kulturális jelentősége, fő célkitűzések

- a folyóirat **fő feladat**ának tartja: 
	- a magyar irodalom és képzőművészet kortárs alkotóinak bemutatását
	- a régió jelenének, jövőjének ismertetését
	- minden művészeti irányzat képviselőinek megkötések nélküli bemutatása 
	- fiatal szerzők megismertetése a neves alkotók mellett
	- szabad vitafórum biztosítása 
- Békéscsabán készül, de hatósugara kiterjed az egész Kárpát-medencére, központi figyelmet kap a Körös-vidéke
- a szerkesztők az egyetemes magyar kultúrában gondolkodnak, és arra törekednek, hogy a Bárka nyitott, befogadókész legyen minden érték iránt, tekintet nélkül a korra, nemre, származásra és lakhelyre
- a különböző szemlélet- és beszédmódok, formaelvek szerint létrejött alkotásokat szükségszerűen dialóguskényszerbe hozza, talán a szerzőknek sem ellenére, de mindenképpen az olvasók örömére (ahogy Elek Tibor a 2000/1. szám Olvasóköszöntő zárszavában megfogalmazta).

A szerkesztők bíznak abban, hogy a **regionalitás és az egyetemesség**, a minőség- és értékelvű szemlélet és gondolkodásmód keretei között nincs feloldhatatlan ellentmondásban egymással. A látszólag lokális érdekeltségű témáknak és a térségben élő, ide kötődő szerzőknek a vidéki folyóiratok többségénél hangsúlyosabb szerepeltetésével ezt bizonyítani is próbálják. 2000-től helyet biztosítanak a lapban társadalomtudományi anyagoknak is, azt remélve, hogy az irodalmi, művészeti és a társadalomtudományi érdeklődésű olvasóközönség között vannak még átfedések, átjárások.

# A folyóirat alkotói és felépítése

- a **kortárs magyar irodalom** különböző irányzatokat képviselő élvonalbeli hazai szerzői: Darvasi László, Závada Pál, Szabó T. Anna, Tóth Krisztina, Kiss Judit Ágnes, Varró Dániel, Nádasdy Ádám
- **határon túli szerzők**: Markó Béla, Király László, Tolnai Ottó, Tőzsér Árpád, Farkas-Wellmann Éva
- a **fiatal generáció** tagjai: Bék Timur, Pál Dániel Levente, Szálinger Balázs, Csillag Tamás Karafiáth Orsolya, Závada Péter, Borsi Bálint, Acsai Roland
- a **szűkebb régió** szellemi, művészeti, irodalmi életének jeles képviselői: Kiss Ottó, Kiss László, Grecsó Krisztián, Hartay Csaba, Zalán Tibor

- A folyóirat szerkezete: 
	> Szerkezetileg az egyes számok a következő nagyobb egységekre tagolhatók: 

	1. a verseket, novellákat, elbeszéléseket, regényrészleteket, interjúkat, esszéket közlő szépirodalmi összeállítás
	2. Papírhajó: gyermekirodalom (mesék, versek, kritikák, interjúk)
	3. Műhely: tanulmányok, esszék, riportok, interjúk
	4. Színház: a megye színházi életével kapcsolatos tanulmányok, kritikák, drámarészletek
	5. Figyelő: könyvkritikák
    
- A szerkesztők Ezer éve a Körösök mentén címmel 2000-ben és 2001-ben is egy-egy millenniumi összeállításban próbálták meg felvillantani, hogy mit adott az elmúlt évezredben ez a régió a magyarságnak és a világnak a kultúra, a művészetek és a tudomány területén.
- anyagi háttér: Békéscsaba Megyei Jogú Város Önkormányzata és a Nemzeti Kulturális Alapprogram és az EMMI Erőforrások Minisztériuma támogatja
-  Bárka minden számát egy aktuálisan kiválasztott művész grafikájával, képeivel illusztrálják, ebből is látszik, milyen sokszínű a folyóirat
- A folyóirat szerkesztőségébe bárki beküldheti a kéziratát  

# [www.barkaonline.hu](http://www.barkaonline.hu)

- Archívum (1993-tól), Friss Bárka
- Hírek, Programajánló, Pályázatok, Fórum, Fedélzeti Napló, Papírhajó
- Színházi, képzőművészeti írások
- Olvasónapló (könyvkritikák), blogok, interjúk
- Helyszíni tudósítások – felolvasóestek, író-olvasó találkozók

# Bárka-díj

2000-ben a Bárka szerkesztői pénzjutalommal és kisplasztikával járó díjat alapítottak, amit minden év végén odaítélnek azon, a Bárkához hosszabb ideje kötődő szerzők között, akik az adott évben jelentős publikációkkal gazdagították a folyóiratot és olvasóit. 

2009-ben a Körös Irodalmi Társaság (KIT) 10 esztendős jubileumára megjelent egy irodalmi antológia Körkörös címmel, mely a társaság 33 tagjának írásait tartalmazta. A **Körkörös** második kötete 2019-ben jelent meg. **Emlék egy állapotról** címmel 2018-ban kiadtak egy antológiát, melyben a Bárka-díjasok műveiből válogattak a Bárka megalakulásának 25. évfordulója alkalmából. 2019-ben jelent meg a Mondanivalók című kötet a KIT kiadásában, ami egy alkalmi gyermekvers antológia. A KIT irodalmi esteket is rendez, amelyek során a Békés megyében élők találkozhatnak a kortárs irodalom neves alkotóival. 2019-ben több díjat is kapott a Bárka: Békéscsaba kultúrájáért kitüntetés, Megyei Príma Díj.
