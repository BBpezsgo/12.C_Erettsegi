# Élete

- 1905. ápr. 11-én született (ez a magyar költészet napja)
- Kései verseinek egyik csoportját azok alkotják, melyekben egyéni sorsával néz szembe, ezek a számvetés-versei
- Három legutolsó műve 1937 novemberében Balatonszárszón keletkezett
- A verseknek az első sorral címet az utókor adott

# Utolsó vershármasa

### Karóval jöttél...

- **forma**:
	- 6 versszak, 4 sorosak a strófák
	- egy-egy szakaszon belül a 9 szótagból álló sorokat hármas bokorrím kapcsolja össze
	- két-két versszakot összekapcsol a 4. sorok rímelése
- **Önmegszólító vers**
- A lírai én a **gyermekkori önmagát szólítja** meg
- első sor: „_Karóval jöttél, nem virággal”_
	- A **karó** élettelen tárgy, értéktelen, az agresszivitás eszköze ↔ a **virág** szeretet, a szerelem, az élet, a szépség jelképe
- A beszélő ezután kérdések özönét zúdítja a megszólított énre és számon kéri kisiklott sorsáért
- **Kéréseknek** sokféle **funkciója** van: figyelemfelkeltés, a számonkérés és szemrehányás kifejezése, kapcsolódnak az önmegszólításhoz is
- A vers képanyaga és szókincse a gyermekkor világából való
- A **gyermekségre utaló motívumok**:
	- Zsák arany ígérete, tejfoggal kőbe harapás, a lépést tartani nem tudó sietség → mind a gyermeki nagyot akarásra utal, aminek a következménye a kudarc
	- Nem éjszaka álmodás -> realitások helyett az álmodozást helyezte előtérbe
	- Őszinte kitárulkozás következménye a védtelenség. A világ bajait sajátjaként éli meg
	- szeretet-szerelem utáni vágyakozás
- A lírai én többet akart, mint amennyit a világ megengedett neki, amire lehetősége volt
- Életút harcai a versben nevetségesnek tűnnek, a megszólított én „bolondnak”
- A **Hét Torony** visszatérő motívum a versben
	- A Héttorony (isztambuli) börtön volt – Gárdonyi Géza: Egri csillagok című regényében bukkan fel a magyar irodalomban
	- József Attila művében a menekülést lehetetlenné tevő világ, a bezártság, börtön szimbóluma
- **az utolsó két vsz. motívumai**
	- kenyér, tűzifa – életben maradás feltételei – nem rendelkezik ezekkel a lírai én
	- párna, alvásra való felszólítás a közelgő halált sejteti

### Talán eltűnök hirtelen…

- **forma:** 5 versszak, a strófák 4 sorosak, keresztrímmel összefonva. A sorok 8 és 9 szótagosak
- **létösszegző és időszembesítő vers**
- a lírai én életének összegzését **három idősík** (múlt, jelen, jövő) szembesítésével végzi el
- **1. vsz.:**
	- egy jövő időre vonatkozó kijelentéssel kezdődik
	- talán a feltételességet erősíti
	- a beszélő saját létének megszűnését közli természet köréből vett hasonlat segítségével -> nyom nélküli eltűnés
	- a lírai én elpazarolta az életét (nem tud semmi értékelhető dolgot felmutatni)
- **2-4. vsz**.:
	- múlt és jelen összevetése
	- mivel a múlt teljes egészében negatív volt, ezért a jelen is az, a kettő között oksági kapcsolat van
	- önmagát hibáztatja a lírai én elhibázott életéért
		- meggondolatlan dolgokat tett
		- dac, anyai szó és oktató elutasítása → emberi kapcsolatok hiánya
	- megbánás különféle fokozatai jelennek meg („_Bánat szedi szét eszemet_” vagy „_rezge megbánás fog át_”)
- **5. vsz.**:
	- A kezdésben és a zárásban megjelenő **erdő-motívum** adja a keretet
	- Ifjúságát a zöld vadonnal azonosítja, öröknek hitte, nem számolt a lét végességével
	- A zárlatban egy jelen idejű kijelentő mondat áll, amely a tragikus, megváltoztathatatlan állapotot rögzíti: „ _és most könnyezve hallgatom, / a száraz ágak hogy zörögnek_.”→ ez visszautal a kezdő sorokra, a lírai én eltűnésére

### Íme, hát megleltem hazámat…

- **forma:** 7 versszak, a strófák 4 sorból állnak, 8 és 9 szótagos sorok váltakoznak, Félrímek jellemzőek
- **létösszegző vers** ez is, de már benne van a búcsúzás is, a sors egyértelmű
- **1-3. vsz.:**
	- A vers kezdő kijelentését („Íme, hát megleltem hazámat.”)
	- A megtalált haza a sírhely
	- Hasonlattal indul a 2. vsz.: „_E föld befogad, mint a persely”_ (sírgödör szájáról a persely nyílása jut eszébe)
	- Innen asszociál a háborúból visszamaradt vashatosra és vasgyűrűre. Ez egyúttal eszményeinek jele is: utalás a folyóiratra: „szép szó", és a mozgalom meg az értelmiség szép jelszavaira: „új világ, jog föld”
	- Ezek a tárgyak már elvesztették értéküket, nincs szükség rájuk → a lírai én életét szimbolizálják, aki feleslegesnek, értéktelennek érzi magát
- **4-6. vsz**.: 
	- Saját sorsával számol el a lírai én
	- A lírai én úgy érzi, hogy magára hagyták, bolonddá tették, sokat vétettek ellene, nincs már rá szükség a világban
	- A társadalmat, a világ rendjét, az őt meg nem értőket okolja élete kudarcáért
- **7. vsz.:**
	- Évszakok megjelenése. A lírai én számára a legszebb a tél -> elmúlás évszaka
	- A család, az otthon melege, biztonsága csak vágyálom
	- A lírai én csak saját sorsát zárja le, a többi ember számára egy szebb és értelmesebb életet remél
