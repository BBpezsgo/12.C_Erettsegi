**Két főhőse:**
- a lírai főhős **Puskin** maga (sokat megtudunk róla; a szereplők személyes ismerősei; önvallomások, elmélkedések, stb.);
- a címszereplő, **Jevgenyij Anyegin** – az epikus főhős byroni jellem

Puskin verses regényében egy új irodalmi embertípust teremtett meg –> a mű főszereplője az irodalomkritikusok értelmezése szerint “felesleges ember”.

Puskinra erősen hatott Byron és a byroni világfájdalom, a **spleen** jellemzi az Anyegint. A címszereplő bryoni jellem: származása, neveltetése, élethabzsolása sokban hasonlít az elbeszélőre. Életét képtelen tartalmassá tenni, amibe csak belekezd, pár nap múlva fáradtan abbahagyja. Írni szeretne, de nem sikerül, kiégett szívű, komor, ingerült lesz. Valójában egy akkor divatos irodalmi típus áldozata (mélabú, zord tekintet, életunalom).

Anyegin elhagyja a nagyvárosi elit millióit és vidékre költözik. A mű elején 18 éves. Könnyelmű, felszínes műveltségű, egy nap háromszor is átöltözik, általában délben kel fel, korzózik, bálokba jár – nem tudja magát lekötni, mindent megun, csak rövid ideig lelkes: élete tartalmatlan. Vidéken találkozik Lenszkijjel, akivel barátok lesznek, és Lenszkij révén találkozik Tatjánával, aki megszereti őt. Anyegin vidéken sem találja a helyét, újító tevékenységét a gazdálkodás terén nem ismerik el és nem követik. Anyegin nem talál olyasmit, ami igazán boldoggá tudná tenni. Lehetne barátja és felesége is, de úgy gondolja, a családi élet nem neki való, ezért visszautasítja Tatjána szerelmét. Amikor Olgának kezd udvarolni, magára haragítja barátját, Lenszkijt, akit végül párbajban megöl. Pár évvel később bukkan fel újra Péterváron, és csak akkor, miután bolyongásai során végleg levetette a bryonkodás maszkját, csak most ismeri fel, hol és mikor hibázta el életét. A hercegkisasszonnyá lett, és a nagyvilágban forgó Tatjána döbbenti rá az élet értelmére, az eltékozolt boldogságra. Anyegin kínos helyzetbe hozza magát azzal, amikor Tatjánát férjes asszonyként megkeresi és szerelmet vall neki, Tatjána számára azonban nem ér annyit Anyegin szerelme, hogy felborítsa családi életét, és elhagyja férjét.

#### További szereplők bemutatása

**Tatjana**, az idősebb Larin lány: erkölcsi nemessége Anyegin fölé emeli. A főhős a lánynak „csak” a lelkét törte össze, szerelmét nem. Szerelme akkor sem nyugszik, mikor a végzetes párbaj után Anyegin eltűnik a faluból. Ő életében csak egyszer tud szeretni. Rendszeresen felkeresi Anyegin elhagyatott kastélyát, üres szobáját, és ott a „könnye hullva hull”.: Jevgenyij rejtélyét szeretné megfejteni, de nem tudja, nem találja azt a szót, melytől kinyílna a zár. Férjhez megy egy herceghez, egy tábornokhoz—szerelem nélkül, az urához nem lesz hűtlen.

Vlagyimir **Lenszkij**, a romantikus költőbarát, Anyegin ellentéte. Az ifjú földesúr is tizennyolc éves. Naivan nézett a világra, rajongva lelkesedett minden nagy eszméért. Szép és gazdag volt, nagy szerelme Olga lett. Bár Anyegin és Lenszkij életfelfogása mindenben különböző, mégis sülve-főve együtt voltak. A köztük levő különbség okozta mégis a vesztüket.

**Olga**, a fiatalabb Larin lány a regény legszimplább legáttetszőbb alakja, kedves, vidám, szőke és kék szemű, de a fejecskéje eléggé üres. Talán nincs is lelke, csak bájos külseje, érzelmeiben felszínes, könnyelmű. Egyetlen célja a férjhez menés. Lenszkijt, vőlegényét nem sokáig siratta, hamarosan egy ulánus felesége lett, és ezzel „végleg ki is lépett a műből”.

#### **Érdekesség:**

A mű kapcsolati rendszerének sajátossága, hogy a művészlélek Lenszkij a hozzá hasonló beállítottságú, romantikus lelkületű Tatjanához illik, ugyanakkor érthetetlen módon, mégis a felszínes Olga lesz a barátnője. Szokatlan körülmény, hogy a műben egy társadalmi szempontból passzív nemi szerepre kényszerített nő kezdeményez (Tatjana levele) – tekintettel arra is, hogy egy nő meg tudja találni a módját annak, hogy bizonyos jelzésekkel adja a férfi tudtára az iránta való érdeklődését, vonzódását. Anyegin arra hivatkozva utasítja el Tatjanát, hogy még nem érzi magát alkalmasnak családi életre, illetve szülői szerepre, valójában azonban nem illik karaktere a művészetkedvelő Tatjánához, nemigen tudnák megérteni egymást – ezért is érthetetlen, hogy utólag mégis megkeresi Tatjánát és szerelmet vall neki. Olga és Tatjana később kényszerházasságot köt más, idős és tehetős férfiakkal.

Puskin néha kiszól az olvasónak, részben benne él a történetben. Rousseau-t olvas Tatjana, ami fontos. 
#### **Szerkezet:**

- Nyolc fejezetből áll.
- **Első fejezet:** a pétervári aranyifjak életének bemutatása.
- **Második fejezet:** az elsővel teljesen ellentétes vidéki, földesúri világ bemutatása.
- **Harmadik és negyedik fejezet:** Tatjana és Anyegin történetének kibontakozása
- **Ötödik fejezet:** amolyan középpontként szolgál, falusi babonák közepette Tatjana megálmodja szerelmük tragikus végét, valamint itt található a fordulat is, mely Tatjana névnapi bálján történt.
- **Hatodik fejezet:** a csúcspont, Lenszkij halála a párbajban; a fejezet végén Anyegin elutazik.
- **Hetedik fejezet:** Tatjana élete a párbaj után, a lány Moszkvába kerül.
- **Nyolcadik fejezet:** Anyegin szerelembe esik, és Tatjana lesz az, aki elutasítja.