Örkény István 1912 és 1979 közt élt, gyógyszerész volt, viszont szerette művelni az irodalmat. 1941-ben megjelent a Tengertánc novelláskötete, majd 1942-ben az orosz frontra vitték, munkaszolgálatra a zsidó vallása miatt. Legismertebb novellái a Macskajáték és a Tóték. Továbbá ő volt az, aki elkezdett egyperces novellákat írni, amit ha az ember olvas inkább kell a saját fantáziát használni a rövidsége miatt.

A Tóték műnek 3 változata van, kisregény, dráma és film. A főbb szereplői Varró őrnagy, aki a Tót családra rátelepszik, a háború megviselte, mentális beteg, őt öli meg Tót Lajos a végén. Tót Lajos, az őrnagy érkezéséig nagy tekintélye van a faluban, tűzoltó, a családja érdekében behódol az őrnagynak, viszont neki ez nem tetszik, elkezd lázadozni, majd megöli az őrnagyot. Tótné, az anyai ösztön uralkodik benne, fia érdekében cselekszik, a férjét folyamatosan emlékezteti Gyulára. Ágika, apját és az őrnagyot is csodálja. A postás a narrátor szerepét is betölti, aki nem kézbesíti a halálhírről szóló levelet a Tót családnak, szintén őrült.

Drámai alaphelyzet szerint, a II. világháború idején járunk, és Tót családhoz megérkezik a fiuk parancsnoka, az őrnagy. Azt gondolják, hogyha készségesen teljesítik Varró őrnagy kívánságait, akkor Gyulának nagyobb esélye lesz a fronton túlélni, viszont így a család egy kiszolgáltatott helyzetbe kerül, amit a legjobban Tót Lajos érez. Ugyanis a család éjjel nappal dobozol, ami egy monoton munka. Mariska és Ágika nem érzékelik a problémát.

Az őrnagy a családot teljesen ledominálja, megalázza, viszont ezt felül írja a Gyula iránt érzett aggodalom, amit a önmeggyőződés eszközével próbálnak egyensúlyba helyezni. Közben egy szünet nélküli tevékenységet csinálnak, dobozolnak, aminek nincsen értelme. Ennek a célja, hogy az őrnagy ne bolonduljon meg teljesen, és az érzéseit, gondolatait, vágyait elfojtsa. És mindezt a családra is ráerőlteti, hogy ne gondolkozzanak. A dráma rezonőrje Cipriani professzor, aki képes tisztán látni és érti a család gondját.

A békés, nyugodt, elégedett élet az őrnagy érkezésével megrendül. Sorozatos megaláztatások érik a családot, főként Tót Lajost az emberi méltóságában, szabad akaratában és önbecsülésében. Az "oszd meg és uralkodj elv" manipuláció.