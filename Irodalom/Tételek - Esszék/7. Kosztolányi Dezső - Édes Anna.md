Kosztolányi Dezső az Édes Anna megírásakor mint íróként és magánemberként is megszenvedte a kor megpróbáltatásait. Véget ért az I. világháború, Magyarországot feldarabolták, Ady Endre meghalt, és egy proletárdiktatúra véget ért az országban.

A mű cselekménye 1919 és 1922 közt történt, a Tanácsköztársaság bukásával kezdődött. A cseléd 9 hónap szolgálat után öli meg a gazdáit, Vizyéket. A gyilkosság több szempontból is jelentős, Vizyék elérik szociális pályájuk csúcsát, és Anna elérkezik a tűrőképességének végső határáig.

A művet kétféle regényként lehet értelmezni: lélektani regény, hiszen az örök emberi természetről tesz tanúbizonyságot, és egzisztenciális regényként, hiszen az emberi lét mélyebb összefüggéseit feltáró, a lét titokzatosságát sugalló számvetés.

A mű expozíciójában bemutatja a Vizy házaspárt és Annát. A bonyodalom ott kezdődik, hogy Anna megérkezik a Vizyékhez. A fordulat a Jancsi Annával való kalandja. A bonyodalom ott fokozódik, hogy Anna megpróbál elmenekülni a sok megaláztatás miatt (a magzat elhajtása, Jancsi flörtje Moviszternével). A tetőpont az, amikor Anna megöli a Vizy házaspárt. Majd a megoldás, ahol Anna börtönbe kerül.

Anna 19 éves egyszerű lány. A cselédkönyve alapján római katolikus vallású, kék szemű, szőke hajú (Kosztolányi úgy mutatja be, hogy azt a cselekménybe beépíti). Szorgalmas, tiszta lelkű (egy pontig), engedelmes, munkás nő. Idegességét nem osztja meg másokkal, némaságba burkolja. A kor tipikus alakja a cseléd, egyfajta státusszimbólum a 20-as, 30-as években. Gyakran tragikus helyzetük, a vidékről felkerülő lány gyakran ki van szolgáltatva.

Annának három különböző lelki és szociológiai dimenzióját figyelhetjük meg. Az első az, mikor oda került a Vizy családhoz, teljesen jól érezte magát, nem érezte terhesnek a szolgálatot. Kiélhette az anyai ösztöneit, bármennyire is nem házasodhatott, és nem lehetett gyermeke. A második miután megtörtént Jancsival a kalandja, és a magzatot elvetetik. Majd az utolsó mikor kitör belőle minden feszültség, és legyilkolja az egész családot, és a rendőr, aki leszidja és letartóztatja, közel érzi magához.

Édes Anna és Vizy Angéla közt párhuzamot lehet vonni: Angéla elveszíti gyermekét, Anna pedig világra sem hozhatja gyermekét. Angéla férje elhidegül tőle, mikor gyászában a legnagyobb szüksége lenne rá (elveszítette lányát, Piroskát). Annát pedig Jancsi elcsábítja és kihasználja. Angéla házassága csak látszat házasság, férje rendszeresen csalja. Anna még házasságot sem köthet, kiszolgáltatott helyzetben van. Angéla szociális felemelkedésük csúcsán (férjét előléptetik) összeomlik. Anna pedig a szenvedései tetőfokán személyisége szétesik, már nem ura önmagának, így gyilkol. Vizy Angéla és Édes Anna keresztneve A-val kezdődik, ami szintén lehet egy párhuzam.

Amint Anna az új helyre kerül, megérzi, hogy nem szabad itt maradnia. Vizyné embertelen, kíméletlen parancsolgatásai, melyek látszólag egyáltalán nem viselik meg a lányt, háztartási gépnek, személyiség nélküli eszköznek tekinti. Rövid szerelmi viszony Patikárius Jancsival, neki adja ártatlanságát, viszont ő hidegen elutasítja Annát. Anna megtudja, hogy várandós, ezért Jancsi magzatelhajtó szert szerez. Az estély alkalmával Anna az ajtórésen át látja, hogyan udvarol Jancsi Moviszter fiatal és szép feleségének.

A műben két alapvető motiváció van: érdeketika és értéketika (ezek küzdenek egymással). Az utóbbi kerül ki vesztesen, mivel az érdek mozgatja a világot. A jellemek rendszere erre a konfliktusra épül. Édes Anna fokról fokra veszíti el egyéniségét, ennek következménye a lélektani robbanás: megöli gazdáit.

- **Vizy Kornél:** intézményember, nem szereti a feleségét, máshol pótolja a hiányosságokat, valamint a hivatali rangjához menekül. A minisztériumot misztériumnak hívja, ez az ő temploma. Fontos neki a pénz és a rang. Annával nincs közvetlen kapcsolata, mert nem érdekli az otthona.
- **Vizyné:** egyfajta tulajdonember. Saját korlátait a birtoklás, a parancsolás pótolja. Az otthona a mindene, de mint anya és feleség csődöt mondott. Az otthon és így a cseléd fölötti hatalmában éli ki magát. Az ő temploma az otthon. Annával szoros a kapcsolat, mivel ő uralkodik fölötte. Ő a legfőbb felelős a tragédiáért.
- **Patikárius Jancsi:** az élvezet embere. Egri unokaöcs, típusát Kosztolányi fedezi fel. Tipikus ösztönember, temploma a játékterem, istene a pénz, mivel ezáltal mindent meg lehet vásárolni. Annát elcsábítja, majd eldobja, megalázza a terhes lányt. Közvetlen előidézője a tragédiának.
- **Moviszter Miklós:** idős, öreg orvos, aki erkölcsös, tiszta életre törekszik, Ő az író szócsöve. Egyedül ő szólal fel Anna mellett a tárgyaláson.